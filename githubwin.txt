===============================================================================
                             GitHub Windows-klient
                                                 - en del af GitHubSandkasse
-------------------------------------------------------------------------------

!!! Manglende beskrivelse af, hvordan installere og sætter klienten op !!!

Oprettelse af nyt projekt
¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨
Hvis du har flere områder angivet under menupunktet github til venstre, 
så vælg dig selv eller den organisation, som projektet skal oprettes under.

I menupukterne øverst klikkes på Create.

Et nyt dialogvindue med titlen new repository åbnes. Her udfyldes felterne 
NAME og DESCRIPTION, angivelse af placering på den lokale pc og om filerne 
skal skubbes op på GitHub (Put to GitHub) samt om koden skal være hemmelig 
(Keep this code private), som dog kræver en betalingskonto hos GitHub.

Klik på knappe CREATE nederst.

Nu skal projektets filer enten flyttes til den lokale mappe for projektet, 
eller projektets filer skal oprettes i denne mappe.

Husk at oprette filen readme.txt med en kort introduktion til projektet 
samt hvilken license, det udgives under.

Committe den første udgave
¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨
Når den første udgave er klar til at blive lagt op, vælges repositoriet ved at 
klikke på pilen til højre for projektets navn.

Til højre står nu "uncommitted changes", da intet er blevet indmeldt i den 
lokale udgave af versionshåndteringssystemet Git endnu.

Udfyld feltet COMMIT MESSAGE med en kort beskrivelse af det, som nu meldes 
ind. Eksempelvis "Første udviklerudgave af projekt Sandkasse".

Der kan angives en yderligere beskrivelse i feltet EXTENDED DESCRIPTION 
eksempelvis "De første udgaver af hovedfilerne i projekt Sandkasse".

Klik på knappen COMMIT

Nu er ændringerne meldt ind i den lokale udgave af Git, men endnu ikke lagt 
op (offentliggjort) på GitHub endnu.

Offentliggør den første udgave
¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨
Klik på menupunktet publish i den øverste menu.

Der går lidt tid, hvor efter menupunktet skifter navn til in sync, og 
projektet er nu synkroniseret og der med offentliggjort på GitHub.

Tilføje en fil til projektet
¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨
Opret først en ny fil eller kopier en til projektets mappe.


Deltage i et eksisterende projekt
=================================

Når du har fundet et eksisterende projekt, som du gerne vil deltage i, skal 
du på en eller anden måde blive en del af projektet. Mange projekter har 
beskrevet på deres GitHub-wiki, hvordan man kan bidrage. Også med bidrag til 
selve kildekoden. Hvis det ikke er beskrevet, så prøv at kontakte en af 
udviklerne bag. 

Da der er mange måder at drive sit projekt på, vil det ikke blive nærmere 
beskrevet i denne vejledning, hvordan man bliver deltager i et projekt.

Den efterfølgende vejledning er, når man er blevet deltager eller har fået 
at vide, at det er netop på denne måde, at man bliver deltager i projektet.

Men husk at få det afklaret først, da man lettere bliver accepteret i et 
projekt, hvis man har fulgt projektet måde at blive deltager på.

Klone et eksisterende projekt
¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨¨
Sikr dig at GitHub Windows-klienten er startet.

I en webbrowser skal du finde det projekt, som du skal deltage i på GitHub 
eventuelt ved at søge efter projektet på selve GitHub eller måske er blevet 
henvist til projektets GitHub-side. 

Lige under overskriften GitHub står projektets ejer efterfulgt af projektets 
navn. 

Klik på projektets navn og træk den over i GitHub Windows-klienten, som åbnes, 
og ned på området i midten med teksten "drag a repository here to add".

Så klones projektet til en lokal kopi på din Windows-maskine.

Efter kloningen kan du arbejde med projektet ved at følge vejledningerne i de 
øvrige afsnit.




===============================================================================
Claus Agerskov claus@agerskov.net